##### [<< Cuprins](../Cuprins.md)
##### [< 5.0 Alte cerințe nefuncționale: Overview](5.0%20Overview.md)
## Cerințe de performanță

Aplicația de bibliotecă trebuie să asigure un timp de răspuns adecvat și o funcționare stabilă, astfel încât utilizatorii (administratori și bibliotecari) să poată interacționa cu sistemul în mod fluent, fără întârzieri semnificative. 

Cerințele de performanță includ următoarele aspecte:
1. Timp de răspuns
Pornirea aplicației poate necesita mai mult timp, întrucât este necesară conectarea prin TCP a clientului la server. Cu toate acestea, sistemul trebuie să răspundă la solicitările de autentificare imediat după introducerea datelor de conectare.
    - Afișarea listelor de cărți, abonați sau angajați trebuie să se realizeze în maximum 3 secunde, pentru baze de date cu până la 10.000 de înregistrări.
    - Operațiile de adăugare, modificare sau ștergere a datelor (ex. angajat, carte, abonat) trebuie să fie procesate în maximum 2 secunde de la inițierea acțiunii.

2. Concurență
    - Aplicația trebuie să suporte minim 5 utilizatori activi simultan, fără scăderi notabile de performanță.
    - Sub încărcare normală, timpul de răspuns nu trebuie să crească cu mai mult de 20% față de valorile specificate.

3. Interactivitate în timp real
    - Operațiile frecvente efectuate de bibliotecari (ex. împrumut/returnare carte) trebuie să fie confirmate de sistem în sub 1 secundă, pentru a susține activitatea de lucru cu publicul.

4. Gestionarea erorilor
    - În cazul unor erori de comunicare cu baza de date, sistemul trebuie să afișeze un mesaj de eroare clar în mai puțin de 1 secundă, fără a bloca interfața.
    - Aplicația trebuie să prevină blocarea completă în urma erorilor interne.

5. Inițializare sistem
    - Timpul de pornire al aplicației (inclusiv inițializarea conexiunii la baza de date) nu trebuie să depășească 5 secunde pe un sistem cu cerințe minime (Windows 10, 4GB RAM, procesor dual-core).
##### [5.2 Cerințe de siguranță >](5.2%20Cerințe%20de%20siguranță.md)
